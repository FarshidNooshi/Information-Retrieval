score: 4,
url: https://www.farsnews.ir/news/14001209000666/مخالفت-مجلس-با-افزایش-هزینه-تراکنش-بانکی-در-سال-۱۴۰۱,
title: مخالفت مجلس با افزایش هزینه تراکنش بانکی در سال ۱۴۰۱
content: 
به گزارش خبرنگار پارلمانی خبرگزاری فارس، سیدنظام الدین موسوی سخنگوی هیات رئیسه مجلس شورای اسلامی در حاشیه نشست علنی امروز (دوشنبه 9 اسفند) در تشریح مصوبات بودجه ای صحن علنی اظهار داشت: در نشست روز گذشته نمایندگان برای حمایت از ساخت و سازهای جدید در حوزه مسکن با توجه به سیاست دولت و مجلس در راستای تسهیل ساخت و ساز مصوبه ای داشتند مبنی بر اینکه مالکانی که در طرح های بازنگری و الحاق به طرح های جامع هادی و تفصیلی شهرها، اراضی آنها به محدوده شهر ملحق می شود، عوارض کمتری گرفته خواهد شد. وی با اشاره به مصوبه دیگر صحن علنی درباره کنترل مصرف آب افزود: به منظور تامین منابع جدید آب مقرر شد به صاحبان صنعت، متولیان فضای سبز و تولیدکنندگان چوب اجازه داده شد که اگر آب تصفیه شده از دریا را به شرکت های آب و فاضلاب استانی تحویل دهند، می توانند در محل فعالیت خود پساب فاضلاب یا آب شرب دریافت کنند. به عبارتی افراد می توانند آب تصفیه شده از دریا تحویل دهند و در ازای آن آب شرب یا پساب برای فروش به کسانی که به این نوع آب نیاز دارند، تحویل بگیرند. این موضوع نوعی تهاتر است. سخنگوی هیات رئیسه مجلس همچنین در تشریح دیگر مصوبه مجلس در حوزه کنترل منابع آبی توضیح داد: برای جبران صادرات آب مجازی از طریق صادرات محصولات کشاورزی مقرر شد نیم درصد از ارزش محصولات کشاورزی صادراتی اخذ و به خزانه داری واریز شود تا در طرح های مربوط به حفظ منابع آب استفاده شود. موسوی تصریح کرد: با توجه به ضرورت تسریع در بررسی لایحه بودجه براساس اصل 53 قانون اساسی مقرر شد پیشنهاداتی که عدد و ارقام ندارند و به نوعی قانونگذاری جدید محسوب می شوند، حذف و در صحن علنی مطرح نشوند. وی ضمن اشاره به بررسی و تصویب بخش درآمدی تبصره 10 گزارش کمیسیون تلفیق لایحه بودجه سال 1401 درخصوص موضوع تراکنش های بانکی گفت: در یکی از بندهای الحاقی مقرر بود که 2 درصد از تراکنش های بانکی به برخی موضوعات اختصاص داشته باشد که نمایندگان مجلس برای جلوگیری از فشار مضاعف به مردم مقرر کردند که تراکنش های بانکی در سال نیز آینده همانند امسال باشد، در واقع هزینه تراکنش بانکی در سال 1401 افزایش نمی یابد. سخنگوی هیات رئیسه مجلس شورای اسلامی همچنین با اشاره به بررسی پیشنهادات نمایندگان درباره موضوع خدمت سربازی اظهار داشت:  براساس گزارش کمیسیون تلفیق لایحه بودجه مقرر بود که مشمولان خدمت سربازی که حداقل 5 سال از زمان اقامت آنها در خارج از کشور و زمان فراخوان آنها گذشته باشد، می توانند با پرداخت مبلغی از خدمت سربازی معاف شوند که به دلیل ابهاماتی که در این بند وجود داشت این بند برای بررسی و تطبیق نظر ستاد کل نیروهای مسلح و رعایت اصل 110 قانون اساسی، به کمیسیون تلفیق ارجاع شود. وی ادامه داد: همچنین در تبصره 10 مقرر شد، وجوهی که خیرین و اشخاص برای پروژه های عمرانی جهادگران و یا تقویت کلانتری ها، پاسگاه ها و یا پایگاه های بسیج صرف می کنند، به عنوان هزینه قابل قبول مالیاتی تلقی می شود. نماینده تهران در مجلس همچنین در پاسخ به سوالی مبنی بر اینکه وزیر امور خارجه روز سه شنبه 10 اسفند ماه درباره ارائه توضیحاتی درخصوص مذاکرات وین در مجلس حاضر خواهد شد یا خیر؟ توضیح داد: مقرر است وزیر امور خارجه امروز به کمیسیون امنیت ملی و سیاست خارجی مجلس رفته و توضیحاتی ارائه کند. درباره اینکه وی در صحن علنی حاضر شود، تصمیمی گرفته نشده و آخرین تصمیم مبنی بر این بوده که سه شنبه صحن علنی برگزار نخواهد شد. موسوی در پاسخ به سوال دیگری درخصوص اینکه وزارت امور خارجه مطرح کرده که 90 درصد متن توافق نهایی شده است، آیا پیش نویس متن نهایی تاکنون به مجلس ارائه شده است یا خیر؟ و اینکه آیا متن نهایی باید به مجلس شورای اسلامی ارائه شود یا خیر؟ بیان کرد: به لحاظ قانونی الزامی برای تصویب این موضوع در مجلس وجود ندارد، اما با توجه به اینکه وزارت امور خارجه و مذاکره کنندگان، ریل گذاری مذاکرات جدید را قانون مجلس می دانند، گزارشی درباره توافق احتمالی از آنها خواهیم خواست. وی با بیان اینکه امروز وزیر امور خارجه گزارشی از روند مذاکرات در حال انجام و توافق احتمالی، به کمیسیون امنیت ملی و سیاست خارجی ارائه خواهد کرد، در پاسخ به سوالی مبنی بر اینکه آیا متن پیش نویس تاکنون به دست نمایندگان رسیده است یا خیر؟ توضیح داد: متن پیش نویس توزیع عمومی نشده، زیرا هنوز نهایی نشده است، اگر قرار بود در مجلس تصویب شود، این متن باید در اختیار نمایندگان قرار می گرفت. سخنگوی هیات رئیسه مجلس شورای اسلامی اضافه کرد: در این باره وزارت امور خارجه به صورت مداوم به مجلس گزارش می دهد. وی درباره موضوع خرید خدمت سربازی و برخی اظهارنظرها مبنی بر اینکه این موضوع باعث تبعیض میان مشمولان خارج و داخل کشور است، توضیح داد: به دلیل وجود برخی ابهامات این موضوع به کمیسیون بازگشت تا از یکسو موضوع مذکور مورد بررسی قرار گیرد و از سوی دیگر نظر نهاد تخصصی یعنی ستاد کل نیروهای مسلح در این زمینه اخذ شود، همانگونه که مجلس تلاش می کند در تصمیمات خود با دستگاه های اجرایی هماهنگی کامل داشته باشد. موسوی همچنین درخصوص موضوعات مطرح شده در حوزه تعویض پلاک وسایل نقلیه گفت: در گذشته نیز قانونی داشتیم، ما نیز نظر دادستان را تایید می کنیم. روز گذشته پیشنهادی خلاف این موضوع مطرح شد که بدین معنی بود که دفاتر اسناد رسمی به این موضوع ورود کنند و میان ناجا و دفتر اسناد رسمی اختیاری باشد، پیشنهاددهنده، پیشنهاد خود را پس گرفت. انتهای پیام/



*********************************************************


score: 2,
url: https://www.farsnews.ir/news/14001119000258/سود-سهام-عدالت-تا-پایان-سال-پرداخت-می‌شود,
title: سود سهام عدالت تا پایان سال پرداخت می‌شود
content: 
به گزارش خبرنگار حوزه دولت خبرگزاری فارس، علی بهادری جهرمی سخنگوی دولت صبح امروز سه‌شنبه (19 بهمن ماه) در نشست خبری، ضمن تبریک دهه فجر و روز نیروی هوایی ارتش جمهوری اسلامی ایران، اظهار داشت: سود سهام عدالت برای کسانی که دارای سهام هستند تا پایان اسفند ماه پرداخت خواهد شد و سود سهام عدالت امسال بیش از دو و نیم برابر آخرین پرداخت است که هر نفر بین ۵۳۰ تا ۵۵۰ هزار تومان خواهد بود که یک خانوار چهار نفره معادل دو میلیون تومان دریافت خواهد کرد. وی با اشاره به دهه فجر، ادامه داد: پروژه آبرسانی ۱۰هزار نفری روستایی دیروز با حضور رئیس جمهور افتتاح شد همچنین برخی از پروژه های به نتیجه رسید شده وزارت نیرو هم توسط رییس جمهور افتتاح شد و حدود ۲۱۱ روستا برق رسانی شد. بهره برداری از 48 پروژه بیش از ۲۰ میلیارد دلار درآمد سالانه خواهد داشت سخنگوی دولت با اشاره به آغاز عملیات اجرایی ۴۸ پروژه در حوزه صنعت و پتروشیمی، گفت: این اقدام با ارزش تقریبی ۵۰۰ هزار میلیارد تومان که از ابتکارات دولت مردمی بود انجام شد زیرا یکی از نگاه های جدی دولت توسعه با محوریت قرار دادن بخش خصوصی است که دولت تسهیل گر باشد.  وی افزود: محوریت فعالیت دولت مردمی خود مردم هستند که در این پروژه هم ۷ مجموعه بزرگ کشور شرکت داشتند و این پروژه در۱۳ استان و ۲۷ شهرستان در حال اجراست که در واقع توزیع ملی شده است. سخنگوی دولت تاکید کرد: پیش بینی می شود پس از بهره برداری کامل از پروژه ها بیش از ۲۰ میلیارد دلار درآمد سالانه داشته باشد که از این مبلغ ۱۱ میلیارد دلار از صادرات است. بهادری جهرمی ادامه داد: این اقدامات در راستای هدف گذاری دولت برای تحقق رشد ۸ درصدی است. اینها بخشی از اقدامات دولت برای سرمایه گذاری مولد است که به  ۱۵۰۰ هزار میلیارد تومان در سال آینده می رسد.  این پروژه ها ۲۱ هزار شغل و ۶۴ هزار شغل به صورت غیر مستقیم ایجاد می کند. محوریت فعالیت‌ها در این دولت، مردم هستند سخنگوی دولت با بیان اینکه محوریت فعالیت ها در دولت مردمی، مردم هستند، بیان داشت:  دولت تسهیل گر، حامی و نظارت کننده امور خواهد بود و طرح پیشرانان اقتصادی بزرگترین سرمایه گذاری تاریخ اقتصاد ایران است. وی تاکید کرد: برنامه‌ریزی طرح پیشرانان اقتصادی، به حل مشکل تورم و بهبود سرمایه گذاری مولد منجر می‌شود و نشان دهنده رویکرد دولت در خنثی سازی تحریم و توجه به ظرفیت های داخلی است. اصحاب رسانه و مردم بر آزادسازی سواحل نظارت کنند سخنگوی دولت با اشاره به آزادسازی سواحل کشور، بیان داشت: از اصحاب رسانه و مردم خواستارم بر اجرای دستور رئیس‌جمهور در آزادسازی سواحل در جنوب و شمال نظارت کرده و هرجا دستور اجرا نشده گزارش دهند تا سریعا از سوی دستگاه مربوطه اقدام شود. وی افزود: همزمان با آزادسازی سواحل شمالی شاهد این اتفاق در در سواحل جنوبی هم هستیم که در این راستا ۱۰ کیلومتر از جزیره قشم هم آزادسازی خواهد شده است. بهادری جهرمی تصریح کرد: همکاری خوبی بین نهادها در این زمینه صورت گرفت. در راستای رهاسازی یا مقدمات لازم در این زمینه داشتند. صدا و سیما و نیروهای مسلح به این اقدام پیوستند‌ و مشکلی در این زمینه وجود ندارد.  سخنگوی دولت با اشاره به تدابیر اتخاذ شده در  ستاد کرونا، تاکید کرد: از ابتدای شناسایی اومیکرون در آفریقا اقدامات لازم در کشورمان برای محدودسازی سفرهای خارجی صورت گرفت. آمار تزریق دز سوم قابل قبول نیست  وی افزود: آمار تزریق دز سوم قابل قبول نیست که مردم باید در تزریق آن جدی باشند همچنین به مسئولین استانی اختیار داده شده که هر استانی با توجه به شرایط خودشان تصمیم گیری  کنند. توافق موقت در دستور کار نیست  سخنگوی دولت با اشاره به مذاکرات وین و لغو کردن برخی تحریم ها توسط آمریکا، بیان داشت: هیچ تغییری در سیاست ایران در مذاکرات ایجاد نشده است و توافق موقت در دستور کار نیست و این اقدامات نمایشی نقشی در پیشبرد مذاکرات نخواهد داشت. از این رو توافق خوب با تضمین کافی، ملاک دولت در مذاکرات است. بهادری جهرمی با بیان اینکه حذف یارانه دهک های پر درآمد متاثر از نظام توزیع یارانه است، بیان داشت: مستمر باید دهک بندی خانوارها بروز رسانی شود. در بخش توزیع یارانه غیرنقدی هم جز معایب این نظام توزیع یارانه است. معمولا در این شرایط پرمصرف ها یارانه بیشتری مصرف می کنند. منتظر تصمیم مجلس در این زمینه هستیم. چرا برخی مستمر اصرار دارند همه چیز را به خارج از کشور ارتباط دهند؟  وی در پاسخ به این سوال که آیا افزایش فروش نفت ایران به خاطر رفتن ترامپ و آمدن بایدن در آمریکاست؟، گفت: نمی‌دانم چرا برخی مستمر اصرار دارند همه چیز را به خارج از کشور ارتباط دهند؟ دولت ایالت متحده بیش از یکسال است تغییر کرده است.  سخنگوی دولت افزود: دولت قبل هشت ماه پایانی خود را در دولت جدید آمریکا گذراند. اما شرایط فروش نفت و درآمدهای ارزی را دیدیم پس اصرار بر نادیده گرفتن دستاوردهای مدیران خودمان نداشته باشیم. بهادری جهرمی با تاکید بر این که اینکه دولت اقتصاد را به مذاکرات گره نخواهد زد، بیان داشت: شاهد هستیم در اوج مذاکرات نرخ ارز در بازار با ثبات است همچنین دولت با جدیت در حال تامین حقوق مردم است ولی سیاست ها را محدود به یک حوزه نمی کند.  وی تصریح کرد: خنثی سازی تحریم ها پا به پای مذاکرات در دستور کار بوده، اما اینکه انتظار داشته باشیم با تورم ۶۰ درصدی که در هنگام تحویل دولت رو به رو بودیم در کوتاه مدت به صفر برسد این کار نشدنی است زیرا بیماری های زمینه ای اقتصاد همانند تورم نیازمند زمان است. ما همچنان داریم بودجه دولت قبل را اجرا می کنیم و برنامه ریزی اصلاحی با بودجه جدید اجرایی می شود. دولت اهل شنیدن سریع حرف‌ها و خواسته‌های به‌حق است سخنگوی دولت تصریح کرد: دولت اهل شنیدن سریع حرف‌ها و خواسته‌های به‌حق است. عادلانه‌کردن پرداخت‌ها و مزایای کارکنان یکی از همین مطالبات به‌حق است در همین موضوع رییس جمهور به سازمان اداری استخدامی دستور داده است که لایحه عادلانه کردن پرداخت‌ها را تنظیم کنند. وی در پاسخ به سوال خبرنگار خبرگزاری فارس، درباره افزایش بهای برخی کالاهای اساسی در بازار و تمهیدات دولت این زمینه اظهار داشت: با توجه به نزدیک شدن به ایام عید نوروز دولت برای تامین میوه و کالاهای اساسی تدابیر لازم را اتخاذ کرده است. همچنین سازمان تعاون روستایی با همراهی سازمان میادین و اتحادیه میوه و تره بار متولی شدند که تنظیم بازار را انجام دهند. دولت خرمای ماه رمضان را از الان ذخیره کرده است  وی با بیان اینکه ذخایر کالاهای اساسی بیش از حد انجام شده و در این زمینه نگرانی وجود ندارد، ادامه داد: حتی دولت خرمای ماه رمضان را از الان ذخیره کرده است تا مشکلی برای ماه رمضان پیش نیاید. سخنگوی دولت تصریح کرد: نظام توزیع کالاهای اساسی هم مدیریت شده و چارچوب مند درحال پیش است که اینجا جا دارد از شهرداری تهران برای همکاری نزدیک با دولت تشکر کنم.  بهادری جهرمی با بیان اینکه دولت توزیع هوشمند هم در دستور کار خود قرار داده است، تاکید کرد: مدیریت کنترل قیمت کالاهای اساسی تا شب عید ادامه می یابد و دولت اجازه افزایش قیمت را نخواهد داد. وی با اشاره به گرانی برنج و سیب زمینی در کشور، گفت: با خشکسالی های گذشته شاهد کاهش ۲۰ درصد تولید این اقلام در کشور بودیم اما عده ای از خشکسالی سوداگری می کنند که دولت نسبت به این موضوع حساس است و نسبت به این اقدام ها واکنش هایی خواهد داشت. سخنگوی دولت با اشاره به سامانه هوشمند توزیع کالا، افزود: اکنون برنج خارجی در این سامانه از قیمت ۱۲ تا ۲۰ هزار تومان و برنج ایرانی حدود ۴۰ هزار تومان به وفور موجود است همچنین بقیه اقلام هم با واردات از سوی جهادکشاورزی کنترل می شود و اجازه سوداگری را نخواهد داد. توضیحات محمد فاضلی را عینا منتشر کنید  وی خطاب به روزنامه اصلاح‌طلب که از وضعیت محمد فاضلی و بیژن اباذری پرسیده بود، گفت: خواهش می کنم عیناً توضیحات آقای محمد فاضلی را در صفحه اول همین روزنامه منتشر کنید تا ببینیم همه توان شنیدن حرف حق را داریم یا نه؟ وی ادامه داد: مسائل دانشگاهی تابع قوانین دانشگاهی، علمی و آموزشی است. خود آقای فاضلی اعلام کرد این مسأله مربوط به دولت سابق بوده است و رئیس دانشگاه هم توضیحاتی بیان کرد که در این دولت تغییری صورت نگرفت و این پرونده هم در دستور کار وزارت علوم قرار نگرفته و در سطح دانشگاه با همان مدیریت سابق است. بهادری جهرمی تاکید داشت: نگاه دولت به دانشگاه سیاسی نیست بلکه علمی است و برخورد با جامعه دانشگاهیان از سوی دولت واضح است. سخنگوی دولت در پایان با اشاره به لایحه رتبه بندی معلمان و بار مالی این مصوبه تصریح کرد: درباره اظهار نظر های مجلس من نباید پاسخگو باشم و گزارش مرکز پژوهش ها با پیشنهادهایی همراه بوده است. علی رغم اینکه این لایحه بدون کار کارشناسی در روزهای پایانی دولت قبل به مجلس تقدیم شده بود اما این دولت، با متن لایحه دولت قبل عیناً موافقت کرد و بار مالی آن را پذیرفت و باید دید و منتظر بود که مجلس چه راه حلی برای طراحی ساز و کار مناسب با پشتکار مناسب برای حل مشکلات معلمان عزیز تدبیر خواهد کرد. انتهای پیام/



*********************************************************

