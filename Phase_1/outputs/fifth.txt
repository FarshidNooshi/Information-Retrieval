score: 6,
url: https://www.farsnews.ir/news/14001005000248/مهدوی‌کیا-وزارت-ورزش-و-سؤالات-بی‌پاسخ-در-قبال-لابی-صهیونیستی-برای,
title: مهدوی‌کیا، وزارت ورزش و سؤالات بی‌پاسخ در قبال لابی صهیونیستی برای تحریم ورزش ایران
content: 
گروه سیاسی خبرگزاری فارس- کامران شیرازی: جمهوری اسلامی ایران سردمدار و پرچم‌دار ایستادگی در مقابل ظالمان به خصوص رژیم جنایتکار و کودک‌کش صهیونیستی است و بسیاری از ملت‌ها و کشورهای مسلمان و آزادیخواه دنیا امروزه با الگو گرفتن از انقلاب اسلامی علَم مبارزه با رژیم صهیونیستی را برافراشته‌اند. از سویی امام خمینی (ره) و رهبر معظم انقلاب همواره صلح کشورهای اسلامی با رژیم غاصب اسرائیل و عادی سازی روابط با صهیونیست‌ها را خیانت به اسلام و مسلمین دانسته‌اند و مسلمانان جهان را به مبارزه با این رژیم جنایتکار فراخوانده‌اند. بر همین اساس امام خمینی (ره) رهبر کبیر انقلاب اسلامی وقتی بحث پیمان صلح بین اسرائیل و مصر در سال ۱۹۷۹ میلادی مطرح شد، در پیامى رسمى صلح مصر و اسرائیل را خیانت به اسلام و مسلمین و برادران عرب نامیدند. اوج صهیونیسم ستیزى امام راحل و حمایتشان از مردم فلسطین در تعیین روز قدس با عنوان روز جهانى مبارزه با مستکبران، ظالمان و صهیونیسم بود. امام در حرکتى ابتکارى و نمادین، آخرین جمعه‌ ماه مبارک رمضان را روز قدس نامیدند و در بخش‌هایى از پیام خود در همین راستا فرمودند: «روز قدس یک روز جهانى است، روزى نیست که فقط اختصاص به قدس داشته باشد، روز مقابله‌ مستضعفین با مستکبرین است، روز حمایت از ملت‌هایى ] است[ که در زیر فشار ظلم آمریکا و غیر آمریکا بودند ... تمام ملت‌ها قیام کنند و این جرثومه‌ى فساد را به زباله‌دان‌ها بریزند ... روزى است که باید همّت کنید و همّت کنیم که قدس را نجات بدهیم و برادران لبنانى را از این فشارها نجات بدهیم ... روز قدس روز اسلام است، روز قدس روزى است که اسلام را باید احیا کرد و احیا بکنیم و قوانین اسلام در ممالک اسلامى اجرا بشود ... روز قدس فقط روز فلسطین نیست، روز اسلام است، روز حکومت اسلامى است ... روز امتیاز حق از باطل است، روز جدایى حق از باطل است». سالها از روزی که امام راحل جمعه آخر ماه رمضان را با عنوان روز قدس نامگذاری کردند می‌گذرد و طی این سال‌ها ملت‌های مسلمان در روز قدس با لبیک به فرمان امام خمینی(ره) با برگزاری برنامه‌های مختلف خشم و انزجار خود را نسبت به رژیم صهیونستی و حامیان آنها نشان می‌دهند. امام خمینى(ره) چه بعد و قبل از انقلاب همواره نسبت به اهمیت مسئله فلسطین و مبارزه با رژیم صهیونیستی تاکید کرده‌اند، یکى از محکم‌ترین و تندترین موضع‌گیرى‌هاى سیاسى امام در برابر شاه و اسرائیل، سخن‌رانى مشهور ایشان در مسجد اعظم قم، پس از آزادى از زندان بود. در این سخن‌رانى شاه را از توسعه‌ روابط نظامى و اقتصادى با اسرائیل بر حذر داشتند و به زیان‌آور بودن آن تأکید کردند. در ضمن، دولت‌هاى ترکیه و ایران را به دلیل جدایى از جمیع ممالک اسلامى، بسیار ملامت کردند و در بخشى از این سخن‌رانى، امام فریاد برآورند : «اى مردم عالم، بدانید ملت ما با پیمان ]با[ اسرائیل مخالف است، این ملت ما نیست، این روحانیت ما نیست، دین ما اقتضا مى‌کند که با دشمن اسلام موافقت نکنیم، قرآن ما اقتضا مى‌کند که در مقابل صف مسلمین با دشمن اسلام هم پیوند(پیمان) نشویم، ما این حرف‌ها را مى‌زنیم، مرتجع هستیم.؟». امام(ره)، مسئله فلسطین و مبارزه با رژیم صهیونیستی را تا حدی مهم می‌دانستند که در وصیت‌نامه‌ خود هم این موضوع را فراموش نکردند و همانند روزهاى آغازین مبارزه علیه رژیم صهیونیستى موضع گرفتند و آمریکا و صهیونیسم جهانى را تروریسم بالذّات دولتى معرفى کردند و بحث «اسرائیل بزرگ» را خیالى ابلهانه نامیدند. هم اکنون بیش از ۴۰ سال از پیروزی انقلاب اسلامی می‌گذرد و طی این سال‌ها نه تنها استکبارستیزی مردم و خشم آنها نسبت به رژیم جنایتکار کمتر نشده بلکه هرساله مردم بیشتری از کشورهای مختلف دنیا به این پویش ضد اسرائیلی می‌پیوندند و حضرت آیت‌الله خامنه‌ای هم همچون امام راحل همواره بر اهمیت مسئله فلسطین و مبارزه با رژیم جنایتکار اسرائیل تاکید داشته اند. * تلاش صهیونیست‌ها برای عادی‌سازی روابط وقتی یک ورزشکار ایرانی در مقابل ورزشکار رژیم صهیونیستی در میادین بین المللی حاضر نمی‌شود، جدای اینکه نشان می‌دهد ورزشکار ما برای حمایت از مظلومان چنین کاری کرده، این اقدام پیام مهمی هم برای مردم دنیا دارد و موجب نمایان شدن بیشتر جنایات رژیم اشغالگر قدس در دنیا می‌شود و این دقیقا چیزی است که صهیونیست‌ها نسبت به آن نگران هستند.  بر همین اساس، رژیم کودک‌کش صهیونیستی مدتهاست تلاش دارد با حمایت برخی کشورهای منطقه و همچنین کشورهایی مثل آمریکا پروژه عادی سازی روابط را از طریق اقدامات مختلف و به خصوص ورزش پیش ببرد و در مسیر ورزشی هم هزینه‌های بسیاری را صرف کرده تا بتواند با طراحی های مختلف، ورزشکاران کشورهای مسلمان را در مقابل هم قرار دهد اما همواره در میادین ورزشی قهرمانان ایرانی با عدم رویارویی با ورزشکاران صهیونیسیت مانع تحقق این نقشه شده‌اند. اگرچه تلاش اسرائیل برای عادی سازی روابط با آگاهی برخی کشورهای اسلامی و ملت‌های مسلمان ناکام مانده ولی سردمداران این رژیم کودک‌کش همچنان در تلاش هستند تا بتوانند با پیگیری این پروژه، روی جنایات خود سرپوش بگذارند و متاسفانه گاهی برخی از ورزشکاران ما هم در این مسیر خواسته با ناخواسته با آنها همراهی می‌کنند. البته ورزشکاران و قهرمانان ایرانی همواره از رویایی با ورزشکاران رژیم صهیونیستی خودداری کرده‌اند و آنها را به حساب نیاورده‌اند همین موضوع هم موجب شده تا نه تنها مردم کشورمان از این اقدام که در حمایت از مردم مظلوم فلسطین و در راستای روحیه ظلم ستیزی ورزشکاران ایرانی است، تجلیل کنند، بلکه باعث شده تا این ورزشکارن نزد مردم آزادیخواه بسیاری از کشورها از محبوبیت خاصی برخودار شوند و از سویی هم الگویی شده‌اند برای سایر ورزشکاران کشورهای مسلمان. با این حال رژیم صهیونیستی و مستکبران سعی می‌کنند صحنه‌هایی را طراحی کنند تا با استفاده از روش‌های مختلف ورزشکاران ایرانی و کشورهای مسلمان را در مقابل ورزشکاران و اسرائیلی و صهیونیست‌ها قرار دهند تا به نوعی بتوانند پروژه عادی سازی خود را پیش ببرند. * چرا نمی‌توان اقدام مهدوی‌کیا را نادیده گرفت؟ بدون شک نمی‌توان پذیرفت ماجرای بازی نمادین ستارگان عرب و ستارگان جهان که با حضور مهدی مهدوی‌کیا برگزار شد، بدون برنامه‌ریزی صهیونیست‌ها و حامیان آنها انجام شده‌ باشد و قطعا پشت پرده این موضوع با پروژه عادی‌سازی مرتبط است، استفاده از پرچم رژیم اشغالگر قدس روی لباس‌های ورزشی ورزشکاران، انتخاب آورام گرانت مربی سابق تیم ملی فوتبال رژیم اشغالگر قدس و دعوت از مهدی مهدوی‌کیا به عنوان بازیکن افتخاری به خوبی نشان می‌‌دهد هدف این بازی چیزی جز یک بازی نمادین و دوستانه است. با این حال انتظار از مهدوی کیا که هنوز هم مشاهده صحنه گل وی به آمریکا موجب ایجاد حس غرور در مردم ما می‌شود، این بود با دقت بیشتری نسبت به این موضوع عمل می‌کرد و تکمیل کننده پازلی که جنایتکاران صهیونیستی طراحی کرده‌اند، نمی‌شد.  * لابی صهیونیسم برای تحریم ورزش ایران اقدام تامل برانگیز مهدوی‌کیا در حالی شکل گرفت لابی صهیونیسم به دنبال این است که ورزش ایران تحریم شود و با قدرت هم در این راستا فعالیت و هزینه می‌کند و در این زمینه از افراد و رسانه‌های ضدانقلاب هم کمک گرفته است. بسیاری از مردم و ورزش‌دوستان ما که نسبت به این موضوع مطلع هستند بعد از انتشار اخبار این بازی، این مسئله را مطرح کردند که مهدوی‌کیا باید از بازی در این دیدار انصراف می‌داد یا حداقل مانند برخی از بازیگران عرب، پرچم اسرائیل غاصب را محو می‌کرد.  * واکنش عجیب مهدوی‌کیا و سوال مهم از مسئولان وزارت ورزش علیرغم واکنش‌های بسیاری که نسبت به این موضوع شد، مهدی مهدوی‌کیا نه تنها عذرخواهی نکردف بلکه در ابتدا تلاش شد تا این موضوع مهم را بی‌اهمیت نشان داده و یا با سخت تصاویر دست‌کاری شده مهدوی‌کیا را تبرئه کنند و در نهایت هم مهدوی‌کیا با واکنشی عجیب نشان داد در دادم بازی صهیونیست‌ها افتاده است. اگرچه بی‌تفاوتی مهدوی‌کیا در ابتدا و واکنش عجیبش بعد از انتقادات بسیاری که به وی شد، قابل تامل است اما این سوال مطرح می‌شود که وزارت ورزش دولت انقلابی و مردمی سیزدهم چرا در این ماجرا سکوت کرده است؟ آیا مسئولان این وزارتخانه هم نسبت به موضوع توطئه‌های رژیم اشغالگر قدس علیه ورزش کشورمان و از آن مهم‌تر به اهمیت مسئله فلسطین و آرمان‌های انقلاب و جمهوری اسلامی نسبت به رژیم جنایتکار صهیونیستی بی اطلاع هستند؟   انتهای پیام/



*********************************************************


score: 5,
url: https://www.farsnews.ir/news/14001004000131/مهدوی‌کیا-به-جای-عذرخواهی-در-دام-صهیونیست‌ها-افتاد-سکوت-شائبه‌برانگیز,
title: مهدوی‌کیا به جای عذرخواهی در دام صهیونیست‌ها افتاد/ سکوت شائبه‌برانگیز فدراسیون فوتبال و وزارت ورزش
content: 
به گزارش خبرگزاری فارس، بازی نمادین و همسو با منافع رژیم اشغالگر قدس به میزبانی قطر، در روزهای روز گذشته جنجال آفرین بود. این بازی که در راستای عادی سازی روابط با این رژیم کودک کش طراحی و اجرا شد، دو نوع خبرسازی و واکنش را در پی داشت. * سربلندی ستارگان فوتبال الجزایر در حمایت از فلسطین یک نوع از خبرسازی ها، اقدام تحسین برانگیز ستارگان سابق فوتبال الجزایر از انصراف از این دیدار بود. رابح ماجر اسطوره فوتبال الجزایر در کنار دو بازیکن سابق این کشور به نام های «رفیق صایفی» و «رفیق حلیش» پرچم کشورشان را در مبارزه با ظالم و اشغالگر بالا بردند. آنها به دلیل حضور آورام گرانت مربی صهیونیست، در این بازی نمادین شرکت نکردند. همنین یز آغاز ناکام گذاشتن پروژه بهره مندی صهیونیست ها از این مسابقه بود تا موجب اعتراض همگانی و فراگیر افکار عمومی در جهان اسلام شود.  اقدام تحسین برانگیز الجزایری ها در حالی رقم خورد که مهدوی مهدوی کیا مربی امیدها باعث شد تا مردم کشورمان از این پیشکسوت فوتبال به شدت خشمگین شوند. فوتبالیست‌های سابق الجزایر حتی حاضر نشدند در این دیدار نمادین و همسو با رژیم اشغالگر حضور پیدا کنند؛ در مقابل مهدوی کیا نه تنها در این بازی برابر گرانت صهیونیست حضور پیدا کرد بلکه با پیراهن منقش به پرچم رژیم اشغالگر در میدان حاضر شد. * بازی نمادین با دو وجه عادی سازی با روابط با رژیم اشغالگر قدس این بازی دو وجه عادی سازی روابط با رژیم اشغالگر داشت. اول حضور مربی شناخته شده صهیونیست که در کنار ستارگان اعراب و مسلمانان تا به دنیا نشان دهد رژیم کودک کش مشکلی با اعراب و کشورهای مسلمان ندارد و به نوعی با همه آنها صلح کرده است.  دومین جنبه عادی سازی روابط با این رژیم که با کمک فیفا طراحی شده، پیراهن منقش به پرچم صهیونیست ها بود. ستارگان اعراب در مواجه با این دو جنبه عادی سازی روابط دو برخورد متفاوت داشتند. * مشت محکم الجزایری ها به دهان صهیونیست‌ها  دسته اول مثل رابح ماجر و دو ستاره دیگر فوتبال الجزایر، هر دو نوع از عادی سازی روابط را نپذیرفتند و کلا از شرکت کردن با پیراهن منقش به پرچم رژیم اشغالگر و بازی در کنار مربی صهیونیست را قبول نکردند. * پاک کردن پرچم رژیم کودکش در حمایت از فلسطین دسته دوم مثل نواف التمیاط عربستانی، عماد الحوسنی عمانی، یونس محمود عراقی و دیگر ستارگان اعراب بودند که در این رقابت شرکت کردند ولی پرچم منقش روی پیراهن خود را در حمایت از فلسطین پاک کردند.  اما در عین ناباوری، مهدی مهدوی کیا به عنوان نماینده ایران در ترکیب تیم اعراب به عنوان میهمان افتخاری نه تنها از این بازی انصراف نداد بلکه با پیراهن منقش به پرچم رژیم کودک کش صهیونیست هم بازی کرد.  البته این پایان کار مهدوی کیا نبود. بعد از این اقدام سرمربی امیدها، کمپین های متعدد مردمی علیه مهدوی کیا و فدراسیون فوتبال ایجاد شد تا به خاطر این اقدام خلاف عرف و قانون، توضیحاتی ارائه دهند یا حداقل مهدوی کیا عذرخواهی کرده و در این باره توضیح دهند. * کنایه و توهین به جای عذرخواهی از مردم ایران! با وجود گذشت بیش از یک هفته از مطالبه مردمی، نه تنها فدراسیون کشورمان به ریاست عزیزی‌خادم پاسخی به این اقدام ناشایست مربی امیدها نداد؛ بلکه مهدی مهدوی کیا با انتشار استوری در صفحه اینستاگرامش به نوعی درخواست مردم را نادیده گرفت و حتی این اقدامش را تایید کرد و مردم ایران معترض به این اقدام ناشایست را «دورو» نامید!  استوری مهدوی کیا با متن زیر منتشر شد: "آرامش آنجاست که با آدم های یکرنگ طرفی". با توجه به فضای استوری که خارج از کشور است، این توهین به ملت ایران به شمار می رود. مهدوی کیا که درباره فعالیت هایش در فوتبال، حواشی و شائبه های فراوانی مربوط بود اما به یک باره سر از تیم امید درآورد، با این رفتار تعجب بسیاری را باعث شد. * سکوت عجیب و سوال برانگیز فدراسیون و وزارت ورزش بعد از یک هفته درخواست و مطالبه گری مردم در زمینه عذرخواهی و حتی برکناری این مربی از سمتش، واکنش کنایه آمیز مهدوی کیا به خاطر حضورش در بازی همسو با رژیم اشغالگر، تمام ابهامات درباره موضع این مربی در قبال فلسطین و رژیم اشغالگر را مشخص می کند. اکنون دیگر می توان چنین گفت، مهدوی کیا که پشت به ملت کرده و دربرابر مطالبات آنها سکوت کرده، با این استوری مواضع خود را اعلام کرد و به نوعی، در دام عملیات روانی صهیونیست ها و پروژه آنها قرار گرفت.  با وجود این همه اعتراض به رفتار خلاف عرف و غیرانسانی سرمربی تیم امید، سکوت عجیب فدراسیون فوتبال نیز جای سوال را بیشتر می کند. اکنون بایستی منتظر اعلام موضع نهاد رسمی فوتبال کشور و وزارت ورزش در زمینه این اقدام ناشایست و خلاف منافع ملی بود که با استوری مهدوی کیا، وارد فاز جدیدی شد. انتهای پیام/



*********************************************************


score: 4,
url: https://www.farsnews.ir/news/14000929000102/مهدوی‌کیا-حامل-پرچم-رژیم-اشغالگر-شد-خشم-صهیونیست‌ها-از-ستارگان,
title: مهدوی‌کیا حامل پرچم رژیم اشغالگر شد!/ خشم صهیونیست‌ها از ستارگان عربستانی و عمانی حامی فلسطین+عکس
content: 
به گزارش خبرنگار ورزشی خبرگزاری فارس، دیدار نمادین هفته اخیر در کشور قطر به مناسبت به رسمیت شناخته شدن جام کشورهای عربی بعد از 60 سال از سوی فیفا جنجال آفرین شد. *اقدام عجیب مهدوی کیا  این بازی نمادین میان منتخب جهان با ستارگان اعراب برگزار شد. مهدی مهدوی کیا سرمربی امیدهای ایران هم در این دیدار به عنوان میهمان افتخاری در ترکیب تیم اعراب حضور داشت.  مهمترین نکته حضور آورام گرانت سرمربی اسرائیلی سابق چلسی روی نیمکت تیم منتخب جهان بود. حضور این مربی در این بازی با حضور تمام ستارگان فوتبال اعراب و مسلمان برای عادی جلوه دادن روابط با رژیم اشغالگر طراحی شده بود. * اقدام تحسین برانگیز ستارگان فوتبال الجزایر در حمایت از فلسطین رابح ماجر اسطوره فوتبال الجزایر و 2 ستاره دیگر این کشور با دیدن این مربی صهیونیست حاضر نشدند در این بازی شرکت کنند. به همین دلیل، از روی سکوها تماشاگر این مسابقه نمادین و به نوعی عادی ساز روابط با رژیم اشغالگر بودند. در حالی ستارگان سابق فوتبال الجزایر در حمایت از فلسطین این اقدام تحسین برانگیز را انجام دادند که مهدی مهدوی کیا ستاره سابق فوتبال ایران در اقدامی عجیب، در این بازی شرکت کرد و در کنار این مربی صهیونیست قرار گرفت. * ستاره عربستان و عمان هم حامی فلسطین شدند موج انتقادات به این بازی به میزبانی قطر و با حضور کشورهای عربی در فضای مجازی بسیار زیاد بود. تمام کاربران فضای مجازی در کشورهای عربی و مسلمان این بازی را محکوم کردند.  در جدیدترین خبر از این بازی جنجالی، تصاویری از پیراهن های نواف التمیاط ستاره سابق تیم ملی عربستان و عماد الحوسنی ستاره سابق عمانی ها در فضای مجازی منتشر شد که پرچم صهیونیست ها را از پیراهن خود پاک کردند.  * خشم صهیونیست‌ها از اقدام دو ستاره عرب فیفا برای این بازی یک لباس مخصوص طراحی کرده بود که پرچم تمام کشورها و به خصوص پرچم رژیم اشغالگر قدس نیز روی آن چاپ شده است. اما این دو ستاره سابق مسلمان، در اقدامی بزرگ و تحسین برانگیز، پرچم این رژیم را از پیراهن های خود پاک کردند.  اقدام دو ستاره سابق فوتبال اعراب در فضای مجازی موج بزرگی را به راه انداخت و از این دو بازیکن سابق تشکر شد. در مقابل، رسانه های صهیونیست و حامی رژیم اشغالگر به شدت از این اقدام دو ستاره فوتبال خشمگین شدند. * سکوت فدراسیون به حضور مهدوی کیا با پیراهن منقش به پرچم صهیونیست‌ها اقدام یک عربستانی و عمانی در حمایت از فلسطین مقابل صهیونیست های متجاوز درحالی رقم خورد که مهدی مهدوی کیا و فدراسیون ایران هنوز پاسخگوی این اقدام عجیب خود نشده و سکوت کرده اند. این دیدار نمادین کاملا به صورت هدفمند از سوی فیفای صهیونیست طراحی شده تا با حضور گرانت در این بازی، به نوعی به دنیا نشان دهند رژیم اشغالگر با اعراب و مسلمانان مشکلی ندارد و به نوعی هویت جعلی اش را تایید کند.  در تصویر بالا می توانید نواف التمیاط در کنار مهدوی کیا را مشاهده کنید. مربی امیدهای ایران با پیراهن منقش به پرچم رژیم اشغالگر شرکت کرده ولی فوتبالیست عربستانی پرچم اشغالگران را از پیراهنش پاک کرده است! انتهای پیام/



*********************************************************


score: 3,
url: https://www.farsnews.ir/news/14000929000460/موج-اعتراضات-از-ایران-به-عراق-رسید-محکومیت-یونس-محمود-مثل-مهدوی‌کیا,
title: موج اعتراضات از ایران به عراق رسید/ محکومیت یونس محمود مثل مهدوی‌کیا به خاطر همسویی با صهیونیست‌ها
content: 
به گزارش خبرگزاری فارس، حضور مهدی مهدوی کیا مربی امیدهای ایران در بازی نمادین فیفا برای عادی سازی روابط با رژیم اشغالگر قدس، در کشورمان اعتراضات زیادی را ایجاد کرده است. * موج اعتراضات گسترده به اقدام ناشایست مهدوی کیا این دیدار نمادین به مناسبت تایید شدن تورنمنت جام کشورهای عربی بعد از 60 سال از سوی فیفا به میزبانی قطر برگزار شد. مهدوی مهدوی کیا در ترکیب تیم اعراب به عنوان میهمان افتخاری حضور داشت و نماینده ایران در این میدان به شمار می رفت.  جنجال از زمانی آغاز شد که حضور آورام گرانت اسرائیلی به عنوان مربی تیم منتخب جهان خبرساز شد. بسیاری از مسلمانان و کاربران مجازی این بازی را حربه صهیونیست ها برای عادی سازی روابط با کشورهای عربی عنوان کردند. * واکاوی بازی نمایشی فیفا برای عادی سازی روابط برای صهیونیست‌ها از طرف دیگر فیفا با همدستی صهیونیست ها یک پیراهن برای این بازی نمادین طراحی کرد و پرچم رژیم اشغالگر را روی آن چاپ کرد. تمام این دلایل نشان دهنده این است که فیفا برای برگزاری این بازی نمایشی برنامه قبلی داشته و می خواسته به بهانه رسمیت دادن به جام فوتبال اعراب بعد از 60 سال، رژیم صهیونیستی را وارد این موضوع کرده تا عادی سازی روابط را از این طریق به دنیا مخابره کند.  دو نکته اصلی از این بازی نمایشی که دست های پشت پرده صهیونیست ها را بیش از پیش پررنگ تر نشان می دهد، این است. اول اینکه یک مربی صهیونیست روی نیمکت تیم منتخب جهان قرار گرفت تا مقابل ستارگان سابق فوتبال اعراب قرار بگیرد و با آنها در یک بازی نمادین شرکت کند. دومین دلیلی که نشان می دهد فیفا با صهیونیست ها همکاری می کند تا روند عادی سازی روابط این رژیم جعلی با کشورهای عربی و مسلمان هموار شود، طراحی پیراهن با پرچم رژیم کودک کش روی پیراهن است. * اعتراضات از ایران به عراق؛ یونس محمود مثل مهدوی کیا محکوم شد حضور مهدوی کیا در این دیدار نمادین در مسیر اهداف صهیونیست ها، از روز گذشته موج انتقاد زیادی را در کشورمان ایجاد کرده و بسیاری از مخاطبان خواهان عذرخواهی یا برخورد با این مربی امیدهای ایران شدند.  اما موج انتقادات از حضور ستارگان مسلمان در این رقابت، به کشورمان ختم نشده و به عراق هم کشیده شده است. موج بزرگی به خاطر حضور یونس محمود کاپیتان سابق تیم ملی و نائب رئیس فعلی فدراسیون این کشور در این بازی ایجاد شده است. مهدوی کیا به خاطر حضورش در این دیدار نمایشی و اقدام تعجب برانگیزش با بر تن کردن پیراهنی که منقش به پرچم رژیم اشغالگر قدس است، مورد سرزنش بسیاری از مردم قرار گرفته و این انتقادات همچنان ادامه دارد. * برکناری نائب رئیس فدراسیون عراق مطالبه مردم  عراقی ها هم بعد از اعتراض ایرانی ها وارد عمل شدند و با ایجاد کمپین های گسترده در فضای مجازی خواهان برکناری اسطوره فوتبال کشورشان از سمت نائب رئیسی فدراسیون شدند. این همدلی مسلمانان و روشن فکران جهان در محکومیت اقدام ناشایست نشان می دهد مردم بیش از پیش آگاه تر شده و می دانند دشمن صهیونیست از هر ابزاری برای هویت دادن به رژیم جعلی اش استفاده می کند.  با وجود موج انتقادها و محکومیت های فراوان از سوی مردم به خاطر حضور ناشایست مهدوی کیا در این بازی فیفای صهیونیست اما تاکنون فدراسیون فوتبال کشورمان واکنشی به این موضوع نداشته و همچنان سکوت می کند. انتهای پیام/



*********************************************************


score: 3,
url: https://www.farsnews.ir/news/14000928000230/اتفاق-عجیب-در-ادامه-عادی-سازی-روابط-رژیم-اشغالگر-با-جهان-اسلام-مهدوی,
title: اتفاق عجیب در ادامه عادی سازی روابط رژیم اشغالگر با جهان اسلام/ مهدوی کیا کنار مربی صهیونیست؟
content: 
به گزارش خبرگزاری فارس، دو روز پیش یک بازی نمادین به دلیل رسمیت یافتن جام کشورهای عربی بعد از 60 سال از سوی فیفا، به میزبانی دوحه قطر برگزار شد. این دیدار نمادین بین تیم ستارگان اعراب و منتخب جهان برگزار شد. بعد از برگزاری دو روز از این دیدار که مهدی مهدوی کیا سرمربی تیم امید هم در آن شرکت کرد، اخباری از حضور یک صهیونیست در این رقابت شنیده می شود که دلالت بر وجود انگیزه های سیاسی و غیرفوتبالی دارد که بر ابعاد ماجرا می افزاید.  آورام گرانت سرمربی سابق چلسی که تابعیت صهیونیستی دارد، به عنوان مربی تیم منتخب ستارگان حضور داشت ولی در این بازی که یکی از مهمترین انگیزه های برگزاری آن عادی سازی روابط با صهیونیست ها بوده، مهدی مهدوی کیا هم حضور پیدا کرده است. این درحالیست که رابح ماجر و 2 ستاره دیگر فوتبال الجزایر در حمایت از مردم مظلوم فلسطین، حاضر نشدند در کنار یک صهیونیست بازی کنند تا در این فرآیند که هدف نهایی آن عادی سازی روابط با این رژیم کودک کش است، مشارکت کنند. رژیم اشغالگر قدس به صورت هدفمند و با یک طراحی دقیق، این روزها به دنبال عادی سازی روابط از طریق ورزش با اعراب و کشورهای مسلمان است. حضور گرانت صهیونیست در تیم منتخب جهان مقابل تیم اعراب، یکی از ترفندهای اجرایی سازی این پروژه به شمار می رود. حضور در این مسابقه نمادین که هدفگذاری آن بر مبنای استراتژی تشریح شده، دادن مشروعیت و مقبولیت به این رژیم است، موضوعی است که مهدوی کیا و فدراسیون فوتبال بایستی درباره آن توضیح داده و روشنگری کنند. انتهای پیام/



*********************************************************


score: 3,
url: https://www.farsnews.ir/news/14001120000821/کارشکنی-نفوذی‌ها-و-بی-عرضگی-تفکر-غرب‌گرا-دلیل-مشکلات-داخلی-است,
title: کارشکنی نفوذی‌ها و بی عرضگی تفکر غرب‌گرا دلیل مشکلات داخلی است
content: 
به گزارش خبرگزاری فارس، حزب موتلفه اسلامی به مناسبت چهل و سومین سالگرد پیروزی انقلاب اسلامی بیانیه‌ای صادر کرد. متن بیانیه به شرح ذیل است:  انقلاب اسلامی به رهبری امام خمینی(ره)  نقطه عطفی در تاریخ بشر محسوب می شود. امام خمینی(ره) با مجاهدت ملت توانست جلوی توسعه استکبار به رهبری آمریکا را در جهت براندازی اسلام و نابودی استقلال ایران  بگیرد وسلطه کفر و شرک و نفاق را در هم شکند و نظام ستمشاهی را به جمهوری اسلامی تبدیل نماید تا انقلاب اسلامی بتواند بشریت را به آموزه های انبیاء و اجرای احکام قرآن دعوت نماید. انقلاب اسلامی از همان آغاز با مقابله سخت و نرم دو مکتب الحادی کمونیسم و لیبرالیسم  روبرو شد ولی با توفیق الهی و رهبری ولی امر مسلمین و حضور با صلابت ملت، انقلاب اسلامی در ایران به پیروزی رسید و سلاطین جور در منطقه و جهان سقوط کردند و یک امپراطوری وسیعی که در مشرق با حاکمیت خدا می‌جنگید،  فروپاشید.  حزب موتلفه اسلامی با گرامیداشت یاد امام و شهیدان و تکریم جانبازان انقلاب نکات زیر را یادآور می شود:  ۱- اصلی‌ترین سر پیروزی انقلاب رهبری داهیانه امام خمینی(ره) بنیانگذار جمهوری اسلامی بود و راز ماندگاری انقلاب  رهبری هوشمندانه  حضرت آیت الله العظمی امام خامنه ای پس از رحلت امام(ره) است. امام خامنه‌ای با همان صلابت و قدرتی که در امام سراغ داریم در برابر مظالم آمریکا شجاعانه ایستادند و دامنه اقتدار جمهوری اسلامی را در منطقه و جهان به گونه‌ای گستراندند که اکنون اصلی‌ترین چالش آمریکا و مستکبران  قدرت اسلام و اقتدار ملت ایران است. ۲- امنیت جمهوری اسلامی امروز به برکت خون شهدا زبانزد ملت‌ها و دولت‌های جهان است. ملت به رهبری امام خامنه ای در سال های پس از رحلت امام در برابر شرارت سخت و نرم دشمن ایستاد و نه تنها از استقلال و آزادی صیانت شد بلکه راهبردهای خباثت آمیز آمریکا و صهیونیسم را در منطقه به شکست رساند و توطئه تغییر جغرافیای سیاسی به نفع استکبار و صهیونیسم را نقش بر آب کرد. ایران در مبارزه با تروریسم در جهان قهرمان شد و امپراطوری زور و ستم و تجاوز داعش را با اراده پولادین مدافعان ‌حرم متلاشی کرد.  ۳- پیشرفت و توسعه کشور در همه ابعاد اقتصادی، اجتماعی وفرهنگی  زبانزد مراکز علمی و تحقیقاتی جهان است و کتاب تحقیقی" صعود ۴۰ ساله" که مستند به آمار و ارقام و شواهد مراکز معتبر جهانی است این حقیقت را عریان بیان می کند. ما طی ۴۳ سال گذشته در زیرسازی های ایران پیشرفت مقتدرانه ای داشته ایم. اگر کاستی هایی  هم بوده به دلیل کارشکنی برخی نفوذی‌ها در داخل و بی عرضگی تفکر غرب‌گرا بوده و بخشی هم به دلیل  فشار حداکثری آمریکا و کشورهای همدستش  در اروپا بوده است.  ۴ - گام اول نظام جمهوری اسلامی در کوشش و جهاد برای زدودن آثار و آسیب و ضربه های استعمار انگلیس و آمریکا در دو قرن گذشته و ساخت زیربنای سازندگی کشور و بازسازی تخریب ها و عواقب  هشت سال جنگ تحمیلی مستکبران و مزدوران آنها با ملت شجاع ایران گذشت. دورانی بسیار سخت بود که با حفظ مردم سالاری و انتخابات آزاد در عین روی کار آمدن سلیقه های غرب گرا و غرب زده و چپ گرا و چپ زده و جریان های فاصله دار با انقلاب و خط امام با فداکاری و مقاومت خط خالص انقلاب اسلامی به رهبری امامین انقلاب، ایران اسلامی را به اقتدار، عزت، استقلال و آزادی مبنایی رساند.  ۵ - اکنون ایران قدرتی موثر در معادلات جهانی است. مثلث همکاری ایران، روسیه و چین اگر کامل شود معادلات جهانی را تغییر خواهد داد و عزت و قدرت و شکوه مشرق زمین را برقرار خواهد ساخت. از نظر سیاسی، ایران سیاست مستقل اسلامی را در جهان اسلام شکوفا کرده است که در لبنان، یمن و فلسطین ثمرات آن آشکار است. صهیونسیم  و رژیم اشغالگر قدس در نهایت ذلت و حقارت رو به فروپاشی می رود. چهره سازی های بشردوستانه فریبکارانه استکبار در سپهر سیاست برای ملت ها آشکار شده و آشکارتر خواهد شد. دشمنان مستکبر در کشورهای خود دچار خشم ملت‌هایشان شده اند که چهره زشت ترامپ ها و بایدن ها  را طرد می کنند و امید است که نهضت بیداری جهانی، دنیای آینده را به شکلی غیر از قرن ۱۹ و ۲۰ میلادی بسازد. ۶- دشمنان  اسلام و ایران مستقل و عوامل فریب خورده آنها اکنون در شرایط بحرانی همه‌ جانبه، عصبانی و دیوانه وار جنایات و توطئه‌هایی را افزایش داده و به ویژه در تحریف حقایق و وارونه جلوه دادن واقعیت های سیاه دوران ستمشاهی و در جنگ روانی با سوء استفاده از شبکه‌های مجازی و تبلیغات منفی توسط رسانه‌های حقیقت ستیز مانند بی بی سی، سی ان ان و صداهای استکباری دیگر و شبکه‌های دشمن ساز مانند من و تو می کوشیدند آینده را تیره و تار نشان دهند در حالی که بحمد الهی با انتخاب صحیح ملت توطئه های آنها  رو به شکست است. در روزهای آینده شاهد افزایش شدید عملیات روانی آمریکا و صهیونیسم  و سایر استعمارگران خواهیم بود که قطعاً با هوشیاری و بیداری ملت ما به ناکامی می انجامد و ملت ما در گام دوم انقلاب اسلامی تمدن نوین اسلامی، جامعه نمونه  و دولت کریمه  و کشوری آباد و عدالت محور همراه شادی های ارزشی را به جهانیان و نسل‌های آینده هدیه خواهد داد. ملت ما دوباره با قدرتی بیشتر در جنگ سایبری و جنگ شناختی با جهاد تبیین  و روشنگری در برابر تحریف ها و تحلیل های وارونه به پیروزی درخشان خواهد رسید.  مردم قهرمان ما به ویژه نخبگان  و جوانان و بانوان به ویژه فعالان اقتصادی افسران و جهادگران این مرحله خواهند بود و کاستی ها و مشکلات به ویژه گرانی ها را به یاری خداوند و استقامت ملت به شکوفایی و رفاه عدالت محور تبدیل خواهند کرد.  ملت قهرمان ایران  امسال هم امکان راهپیمایی‌های همه ساله به علت کرونا  میسر نمی باشد اما همه با هم می توانیم با برگزاری مراسم‌های گوناگون  و ابتکارها و درسطح خانواده‌ها جشن شکوهمند داشته باشیم که پاسخی کوبنده برای سران استکبار و توطئه گران و بانیان مشکلات باشد. شعار ما همان شعار استقلال، آزادی، جمهوری اسلامی؛ مبارک باد بهمن پیروز و شعار نه شرقی نه غربی و مرگ بر دشمنان ملت ها و دشمنان ارزش ها خواهد بود. مرگ بر آمریکا ، مرگ بر اسرائیل،  مرگ بر منافق  و توطئه گران پیروز باد اسلام و ایران  حزب موتلفه اسلامی  بهمن ۱۴۰۰ انتهای پیام/ 



*********************************************************


score: 3,
url: https://www.farsnews.ir/news/14001008000293/شرح-فتنه‌-تغلب-چه-کسی-جواب-خون‌ها-را-می‌دهد,
title: شرح فتنه‌ تغلب/ چه کسی جواب خون‌ها را می‌دهد؟
content: 
گروه سیاسی خبرگزاری فارس، یک روز دیگر تا سالروز حماسه نهم دی‌ماه باقی مانده، حماسه‌ای که در پاسخ به فتنه‌‌ مدیریت شده بعد از انتخابات ریاست جمهوری رخ داد و پیام‌های مهمی برای دشمنان داخلی و خارجی و برخی خواص داشت. رهبر معظم انقلاب در دیدار اخیر پرستاران به بحث جهاد تبیین و ورایت اشاره کردند و بازخوانی فتنه 88 مصداقی است از این موضوع و از آن جهت اهمیت دارد که اگر روایت درستی از فتنه ارائه نشود، روایت‌های نادرست جایگزین واقعیت خواهد شد و کم کم نسلی که در سال 88 حضور نداشتند این روایات غلط و منحرف شده را باور خواهند کرد. بر همین اساس به مناسبت فرارسیدن سالروز حماسه نهم دی‌ماه، وقایع آغاز تا پایان «فتنه‌ تغلب» ( تغلب در اینجا به معنای چیرگی با اعمال زور است) به روایت حضرت آیت‌الله خامنه‌ای مرور شده که در ادامه آمده است. ۱. بذر تردید [ خدشه وارد کردن در سلامت انتخابات قبل از انتخابات] « انتخابات به فضل الهی و به حول و قوه‌ی الهی انتخابات سالمی است. من میبینم بعضیها در انتخاباتی که دو سه ماه دیگر انجام خواهد گرفت، از حالا شروع کرده‌اند به خدشه کردن. این چه منطقی است؟ این چه فکری است؟ این چه انصافی است؟ این همه انتخابات در طول این سی سال انجام گرفته است -در حدود سی انتخابات- مسئولان وقت در هر دوره‌ای رسماً متعهد شده‌اند و صحت انتخابات را تضمین کرده‌اند، و انتخابات صحیح بوده است؛ چرا بیخود خدشه میکنند، مردم را متزلزل میکنند، تردید ایجاد میکنند؟ که البته در ذهن مردم عزیز ما با این حرفها تردید ایجاد نخواهد شد.»  بیانات در دیدار زائران و مجاوران بارگاه حضرت علی‌بن‌موسی الرضا، ۱۳۸۸/۱/۱      ۲. توهم آزاداندیشی [پخش زودهنگام سفرهای تبلیغاتی] «من راضی نبودم که از سه ماه قبل از انتخابات -انتخابات بیست و دوم خرداد بود- از ماه اسفند، بلکه زودتر از اسفند، بعضی از سفرهای تبلیغاتی و حرفهائی که زده شد و تظاهراتی که میشد و مجادلاتی که انجام میگرفت، از تلویزیون پخش شود، که متأسفانه تو تلویزیون پخش شد؛ به خاطر همین، که یعنی ما آزاداندیشیم! اینها توهم است؛ این جنجال‌آفرینی در داخل کشور است.» بیانات در دیدار جمعی از نخبگان علمی کشور، ۱۳۸۸/۸/۶      ۳. تا مرز اصطکاک [از خیابان‌گردی و تبلیغات انتخاباتی تا مجادله و درگیری و اغتشاش ] « نامزدهای مختلف هر کدام طرفدارانی دارند، علاقه‌مندانی دارند. علاقه‌مندان این نامزد نمیتوانند اعتراض کنند به علاقه‌مندان آن نامزد که شما چرا به او علاقه‌مندی، به نامزد مورد علاقه‌ی من علاقه‌ای نداری. نه، این جزو افتخارات کشور ماست. افراد گوناگون می‌آیند؛ با منشهای مختلف، با سلائق مختلف، با شیوه‌های گوناگون کار، در مقابل مردم قرار میگیرند. یک عده این را میپسندند، یک عده آن را میپسندند، یک عده آن را میپسندند؛ این افتخار است؛ این خوب است. هر کدام از نامزدهای محترم هم طرفدارانی دارند. بعضیها از این طرفداران متعصب هم هستند، خیلی علاقه‌مند سرسختند به آن نامزد خودشان. خیلی خوب، باشند، حرفی نیست؛ اما مواظب باشید، مراقب باشید که این علاقه‌مندیها به اصطکاک نینجامد؛ به اغتشاش نینجامد. شما دارید برای عقیده‌ی خودتان، برای ایمان خودتان تلاش میکنید؛ نگذارید دشمنِ این ایمان، دشمنِ این آرمان از شما سوء استفاده کند. من شنیدم و اطلاع پیدا کردم که در خیابانها بعضی از جوانان طرفداران نامزدها میروند - حالا من درباره‌ی این رفتن تو خیابانها حرفی نمیزنم - اما مؤکداً میگویم: مبادا این خیابان‌گردیها به مقابله، به مجادله، به درگیری بینجامد؛ مواظب باشید. اگر کسی دیدید که اصرار بر اغتشاش و درگیری دارد، بدانید او یا خائن است، یا بسیار غافل است... خودِ نامزدهای محترم هم مراقب باشند. نمیپسندد انسان که ببیند یک نامزدی، چه در نطقهای تبلیغاتی، چه در سخنرانی، چه در تلویزیون، چه در غیر تلویزیون، برای اثبات خود متوسل بشود به نفی آن دیگری، آن هم با یک استدلال‌های گوناگون؛ به نظر من این درست نیست.» بیانات در بیستمین سالگرد رحلت امام خمینی (ره) ۱۳۸۸/۳/۱۴      ۴. مثبت و منفی! [مناظره‌های صریح و چالشی نامزدهای انتخابات] «بنده هم مثل بقیه‌ی آحاد ملت نشستم پای تلویزیون و این مناظره‌ها را تماشا کردم و از آزادی بیان لذت بردم؛ از اینکه نظام جمهوری اسلامی توانسته است به کمک مردم بیاید تا بتوانند قدرت انتخاب خود را بالا ببرند، لذت بردم؛ اما این بخش معیوب قضیه، بنده را ناخرسند کرد؛ متأثر شدم. برای طرفداران نامزدها هم آن بخشهای معیوب، آن تعریضها، آن تصریحها، التهاب‌آور و نگران‌کننده بود، که البته از هر دو طرف هم بود.» بیانات در خطبه‌های نماز جمعه‌ی تهران، ۱۳۸۸/۳/۲۹      ۵. حماسه سیاسی [حضور پرشور و ماندگار مردم در انتخابات] «این حضور چهل میلیونی تقریباً در پای صندوقهای رأی، یعنی نسبت هشتاد و پنج درصدی کسانی که میتوانستند شرکت کنند، در دنیا جزو رقمهای بی‌نظیر است. این خیلی برای ملت ایران آبرو ایجاد کرد، خیلی اقتدار برای این ملت بزرگ آفرید؛ برای انقلاب آبرو شد؛ نشان داد که انقلاب بعد از گذشت سی سال، اینجور قدرت و توانائی به صحنه آوردن مردم را دارد. دشمنان دست به کار شدند، بین مردم اختلاف بیندازند، تا حدودی هم موفق شدند. لیکن ملت باید حرکت دشمن را خنثی کند.» بیانات در دیدار جمعی از مردم در سالروز ولادت حضرت امیرالمؤمنین (ع)، ۱۳۸۸/۴/۱۵      ۶. این‌ها برنامه‌ریزی‌شده بود... [بلواها و اظهارنظرهایی که از یک مرکز هدایت می‌شد] «قطعاً این بلواهای بعد از انتخابات، به نظر آدمهای خبره و آگاه، برنامه‌‌ریزی شده بود. یعنی انسان با هر کسی از انسانهای فهیم که با مسائل کشور و با مسائل جهانی آشنا هستند، در میان میگذارد، میفهمد. پریروز من به ایشان همین را عرض کردم؛ گفتم اینها برنامه‌‌ریزی شده بود. ایشان گفتند: قطعاً. یعنی همه این را میفهمند که این کار برنامه‌‌ریزی شده بوده و این یک کار دفعی نبود که بخواهیم بگوئیم یک چیزی پیش آمده. مثلاً دفعتاً کسی بلند شد حرفی زد؛ نه، این کار برنامه‌‌ریزی شده بود؛ از یک مرکزی هدایت میشد. خوب، شکست خوردند دیگر؛ ان‌‌شاءالله این شکست‌‌شان ادامه هم پیدا خواهد کرد. منتها دائم دارند توطئه می کنند.» بیانات در دیدار اعضای مجلس خبرگان رهبری، ۱۳۸۸/۷/۲      ۷. حلم پیروزی [مراقبه‌های اکثریت پیروز در انتخابات] « البته هر طرفی ملاحظاتی باید بکند؛ این را من قبول دارم. هم آن طرفی که توانسته اکثریت را به دست بیاورد، ملاحظاتی لازم است بکند، توجهاتی بکند، مراقبتهائی در کیفیت رفتار و حرکت انجام بدهد، هم آن طرفی که این رأی اکثریت را کسب نکرده، او هم مراقبتهائی لازم دارد. همه باید حلم داشته باشند. حلم اسلامی که ما در فارسی او را بردباری معنا میکنیم، معنایش توان تحمل و ظرفیت تحمل است. همه باید ظرفیت تحمل داشته باشند، بتوانند تحمل کنند؛ تحمل پیروزی هم کار آسانی نیست، تحمل عدم پیروزی هم کار آسانی نیست. حلم داشتن و تحمل کردن و ظرفیت پیروزی و عدم پیروزی را داشتن، یکی از فضائل انسانی است؛ ما باید این را هم در نخبگان، هم در آحاد عظیم مردم ترویج بکنیم.» بیانات در دیدار نمایندگان نامزدهای انتخابات، ۱۳۸۸/۳/۲۶      ۸. من مدیر جلسه هستم! [جلسه با نمایندگان نامزدها] « من تقریباً همه‌ شما یا اغلب شماها را از نزدیک می‌شناسم و سوابق کاریتان را میدانم و به نظرم رسید که اینجور حرف زدن و اینجور مخاطبه‌ی با شما، ان‌شاءاللَّه خوب است و لازم است و تکلیف من است که این را عرض بکنم. من احساس میکنم امروز همه تکلیف داریم از هویت جمعی این کشور و این ملت دفاع کنیم. یک مجموعه‌ی عظیم مردمی است، با این بار امانت سنگینی که بر دوش گرفته، با این حرکت عظیم و شجاعانه‌ای که در طول این سی سال این ملت انجام داده، این را نگذارید شقه شقه بشود، نگذارید افراد در مقابل هم قرار بگیرند.» بیانات در دیدار نمایندگان نامزدهای انتخابات، ۱۳۸۸/۳/۲۶       ۹. مردم اغتشاشگر نیستند! [اقلیت بازنده انتخابات] «دو دسته، یک دسته به یک نامزد، یک دسته به یک نامزد دیگر رأی دادند، اکثریت و اقلیتی هست، قواعدی هست، آن کسانی که نامزدشان رأی نیاورده، طبیعی است افسرده باشند، اوقاتشان تلخ باشد؛ اما این معنایش اغتشاش نیست؛ اینها اغتشاشگر نیستند. اغتشاشگر یک عده‌ی معدودی هستند؛ همانهائی که بودجه‌ی تصویب شده‌ی بعضی از دولتهای غربی را برای ایجاد اختلاف در داخل ایران مصرف میکنند، آنها اغتشاشگرند.» بیانات در دیدار جمعی از مردم در سالروز ولادت حضرت امیرالمؤمنین (ع)، ۱۳۸۸/۴/۱۵      ۱۰. خیال‌های خام احمقانه! [نقش رسانه‌های خارجی و شبکه‌های اجتماعی] «در فتنه‌ی ۸۸ یکی از این شبکه‌های اجتماعی - که میتوانست عامل فتنه و فتنه‌گران قرار بگیرد - احتیاج به تعمیر داشت؛ دولت آمریکا از او خواست تعمیراتش را عقب بیندازد؛ امیدوار بودند که بتوانند با این کارهای رسانه‌ای و شبکه‌ی فِیسبوک و توییتر و امثال اینها، نظام جمهوری اسلامی را براندازند؛ خیالهای احمقانه‌ی خام! لذا نگذاشتند تعمیراتش را در آن برهه انجام بدهد، گفتند تأخیر بینداز، فعلاً بِرِس به این کار واجب‌تر. همه‌ی وسائل و ابزارها را به خط کردند در مقابل نظام جمهوری اسلامی.» بیانات در دیدار پنجاه هزار فرمانده بسیج سراسر کشور، ۱۳۹۲/۸/۲۹      ۱۱. اگر اعلام بیزاری می‌کردند... [آشوب، تشنج و حمله به پایگاه‌های بسیج] «در فتنه‌ی ۸۸، چند روز بعد از انتخابات به آن عظمت، یک عده‌ای آمدند اظهار مخالفت کردند، یک عده هم از این فرصت استفاده کردند؛ سلاح گرفتند، کار را به آشوب و تشنج کشاندند، پایگاه بسیج را گلوله‌باران کردند. حرف ما این بود: آن کسانی که به نام آنها این کارها انجام میگرفت، باید همان وقت اعلامیه میدادند، اعلام بیزاری میکردند، میگفتند اینها از ما نیستند؛ اما نکردند. اگر این کار را میکردند، فتنه زودتر ریشه‌کن میشد؛ مسائل بعدی هم پیش نمی‌آمد.» بیانات در اجتماع مردم بجنورد، ۱۳۹۱/۷/۱۹      ۱۲. خط تخریب [تخریب اموال عمومی و تهدید امنیت مردم در جریان اغتشاشات] « در داخل کشور هم عوامل این عناصر خارجی به کار افتادند و خط تخریب خیابانی شروع شد؛ خط تخریب، خط آتش‌سوزی، اموال عمومی را آتش بزنند، حریم کسب و کار مردم را ناامن کنند، شیشه‌های دکان مردم را بشکنند، اموال بعضی از مغازه‌ها را به غارت ببرند، امنیت مردم را از جانشان و مالشان سلب کنند؛ امنیت مردم مورد تطاول اینها قرار گرفت. این ربطی به مردم و طرفداران نامزدها ندارد، این مال بدخواهان است، مال مزدوران است، مال دست‌نشاندگان سرویسهای جاسوسی غربی و صهیونیست است. این کاری که در داخل، ناشیانه از بعضی سر زد، اینها را به طمع انداخت، خیال کردند ایران هم گرجستان است.» بیانات در خطبه های نماز جمعه تهران، ۱۳۸۸/۳/۲۹      ۱۳. دخالت از این واضح‌تر؟ [نقش دشمن در حوادث پس از انتخابات] «دشمنان دارند کار میکنند، آن وقت میگویند ما هیچ کاری نمیکنیم! ما هیچ اقدامی نمیکنیم! دستورالعمل‌هایشان برای گروه‌های غافل و نادانِ اغتشاشگر توی رسانه‌های خودشان به طور علنی دارد پخش میشود: اینجوری با پلیس درگیر بشوید؛ اینجوری علیه بسیج حرف بزنید؛ اینجوری توی خیابان اغتشاش ایجاد کنید؛ اینجوری تخریب کنید؛ اینجوری آتش بزنید؛ اینها دخالت نیست؟ از این دخالت واضح‌تر؟ علنیتر؟ این را مردم ما به چشم دیدند. اینها برای ملت ما تجربه است.» بیانات در سالروز عید سعید مبعث، ۱۳۸۸/۴/۲۹  ۱۴. رفوزگی یعنی سقوط [ واکنش به موضع‌گیری‌های غلط برخی مسئولان ] «نخبگان بدانند هر حرفی، هر اقدامی، هر تحلیلی که به دشمن کمک بکند، این حرکت در مسیر خلاف ملت است. همه‌‌ی ما خیلی باید مراقب باشیم؛ خیلی باید مراقب باشیم: مراقب حرف زدن، مراقب موضع‌گیری کردن، مراقب گفتن‌ها، مراقب نگفتن‌ها. یک چیزهائی را باید گفت؛ اگر نگفتیم، به آن وظیفه عمل نکرده‌ایم. یک چیزهائی را باید بر زبان نیاورد، باید نگفت؛ اگر گفتیم، برخلاف وظیفه عمل کرده‌ایم. نخبگان سر جلسه‌ی امتحانند؛ امتحان عظیمی است. در این امتحان، مردود شدن، رفوزه شدن، فقط این نیست که ما یک سال عقب بیفتیم؛ سقوط است. اگر بخواهیم به این معنا دچار نشویم، راهش این است که خرد را، که انسان را به عبودیت دعوت میکند، معیار و ملاک قرار بدهیم؛ شاخص قرار بدهیم.» بیانات در سالروز عید سعید مبعث، ۱۳۸۸/۴/۲۹      ۱۵. در خطبه‌ای که در حکم نماز است... [نماز جمعه تاریخی رهبر معظم انقلاب] «بنده اینجا در منبر نماز جمعه، در خطبه‌ای که در حکم نماز است، حقایق را باید بیان بکنم... من از همه‌ی این دوستان، این برادران، میخواهم بنا را بر برادری بگذارید، بنا را بر تفاهم بگذارید، قانون را رعایت کنید. راه قانون باز است. راه محبت و صفا باز است، از این راه بروید. و امیدوارم خدای متعال توفیق بدهد که همه از این راه بروند. خب، همه پیشرفت کشور را میخواهند. جشن پیروزی چهل میلیونی را این برادران گرامی بدارند و نگذارند دشمن این جشن را خراب کند؛ همچنانی که دشمن میخواهد خراب کند. البته اگر کسانی بخواهند راه دیگری را انتخاب بکنند، آنوقت بنده دوباره خواهم آمد و با مردم صریحتر از این صحبت خواهم کرد.» خطبه های نماز جمعه تهران به امامت رهبر معظم انقلاب اسلامی، ۱۳۸۸/۳/۲۹      ۱۶. از راه قانون [توصیه ویژه رهبر انقلاب به شورای نگهبان برای بررسی اعتراضات] «ممکن است کسانی همانطور که حالا آقایان هم ذکر کردید، اشکالات و اعتراضاتی را بر مجاری گوناگون امور در انتخابات ثبت کرده باشند و اعتراض داشته باشند، که البته، راه‌های قانونی وجود دارد. رسیدگی به اینها حتماً باید انجام بگیرد. مواردی را آقایان ذکر کردید. من درخواست میکنم از آقایان مسئول در وزارت کشور و همچنین در شورای نگهبان که به این موارد دقیقاً رسیدگی کنند. اگر چنانچه بعضی از اشکالات مقتضیِ این هست که پاره‌ای از صندوقها بازشماری بشود، اشکالی ندارد. حالا مثلاً یک مورد را آقایان ذکر کردند که آن شخص گفته که رأی فلان نامزد این تعداد است، بعد در شمارش تعداد دیگری معرفی شده؛ خیلی خوب، کاری ندارد؛ صندوقهای مورد اشکال را، یا به طور تصادفی تعدادی از صندوقها را بازشماری کنند؛ خودِ نمایندگان ستادها هم حضور داشته باشند و ببینند، تا اطمینان کامل برای همه حاصل بشود.» بیانات در دیدار نمایندگان نامزدهای انتخابات، ۱۳۸۸/۳/۲۶ ۱۷. به دشمن جرات دادند [پاره کردن عکس امام خمینی (ره)] « شما ملاحظه کنید یک عده‌ای قانون‌شکنی کردند، ایجاد اغتشاش کردند، مردم را به ایستادگی در مقابل نظام تا آنجائی که میتوانستند، تشویق کردند - حالا تیغشان نبرید؛ آن کاری که میخواستند نشد، او بحث دیگری است؛ آنها تلاش خودشان را کردند - زبان دشمنان انقلاب را و دشمنان اسلام را دراز کردند، جرأت به آنها دادند؛ کاری کردند که دشمنان امام - آن کسانی که بغض امام را در دل داشتند - جرأت پیدا کنند بیایند توی دانشگاه، به عکس امام اهانت بکنند؛ کاری کردند که دشمنِ مأیوس و نومید، جان بگیرد، تشویق بشود بیاید در مقابل چشم انبوه دانشجویانی که مطمئناً اینها علاقه‌مند به امامند، علاقه‌مند به انقلابند، عاشق کار برای کشور و میهنشان و جمهوری اسلامی هستند، یک چنین اهانتی، یک چنین کار بزرگی انجام بدهند.» بیانات در دیدار با جمعی از طلاب و روحانیون، ۱۳۸۸/۹/۲۲      ۱۸. چه کسی جواب خون‌ها را می‌دهد؟ [کشته شدن مردم و نیروهای انتظامی] «اگر قرار باشد بعد از هر انتخاباتی آنهائی که رأی نیاوردند، اردوکشی خیابانی بکنند، طرفدارانشان را بکشند به خیابان؛ بعد آنهائی که رأی آورده‌اند هم، در جواب آنها، اردوکشی کنند، بکشند به خیابان، پس چرا انتخابات انجام گرفت؟ تقصیر مردم چیست؟ این مردمی که خیابان، محل کسب و کار آنهاست، محل رفت و آمد آنهاست، محل زندگی آنهاست، اینها چه گناهی کردند؟ که ما میخواهیم طرفدارهای خودمان را به رخ آنها بکشیم؛ آن طرف یک جور، این طرف یک جور. برای نفوذىِ تروریست - آن کسی که میخواهد ضربه‌ی تروریستی بزند - مسئله‌ی او مسئله‌ی سیاسی نیست؛ برای او چه چیزی بهتر از پنهان شدن در میان این مردم؛ مردمی که میخواهند راهپیمائی کنند یا تجمع کنند. اگر این تجمعات پوششی برای او درست کند، آنوقت مسئولیتش با کیست؟ الان همین چند نفری که در این قضایا کشته شدند؛ از مردم عادی، از بسیج، جواب اینها را کی بناست بدهد؟ واکنشهائی که به اینها نشان داده خواهد شد - تو خیابان از شلوغی استفاده کنند، بسیج را ترور کنند، عضو نیروی انتظامی را ترور کنند - که بالاخره واکنشی به وجود خواهد آورد، واکنش احساسی خواهد بود. محاسبه‌ی این واکنشها با کیست؟» خطبه‌های نماز جمعه‌ی تهران، ۱۳۸۸/۳/۲۹      ۱۹. چرا متنبه نمی‌شوند!؟ [راهپیمایی علیه مردم فلسطین در روز قدس] «آن کسی که برای انقلاب، برای امام، برای اسلام کار میکند، بمجردی که ببیند حرف او، حرکت او موجب شده است که یک جهتگیریای علیه این اصول به وجود بیاید، فوراً متنبه میشود. چرا متنبه نمیشوند؟ وقتی شنفتند که از اصلیترین شعار جمهوری اسلامی - «استقلال، آزادی، جمهوری اسلامی» - اسلامش حذف میشود، باید به خود بیایند؛ باید بفهمند که دارند راه را غلط می‌روند، اشتباه می‌کنند؛ باید تبری کنند. وقتی می‌بینند در روز قدس که برای دفاع از فلسطین و علیه رژیم غاصب صهیونیست است، به نفع رژیم غاصب صهیونیست و علیه فلسطین شعار داده میشود، باید متنبه بشوند، باید خودشان را بکشند کنار، بگویند نه نه، ما با این جریان نیستیم.» بیانات در دیدار با جمعی از طلاب و روحانیون، ۱۳۸۸/۹/۲۲      ۲۰. از معارضین نظام اسم می‌آورد... [حمایت باراک اوباما از برخی معارضان داخلی] « تا کسی بگوید دشمن، می‌گویند: آقا شما همه‌‌اش به گردن دشمن می‌اندازید! خوب، هست دشمن؛ چرا نمیبینیم دشمن را؟ چرا نمی‌بینیم شعف عظیمی که دشمن پیدا میکند از آنچه که اینجا از اختلاف ما، از حوادث گوناگون، از بلوای بعد از انتخابات به وجود می‌آید؟ تشویق کنند کسانی را که عامل هستند. آنجا، رئیس یک کشور بزرگ از آدمها اسم می‌آورد! خوب، این جز ایجاد دشمنی است؟ از معارضین نظام اسم میآورد و تمجید میکند از فلان کس که آقا از شجاعت او(!) ما تعجب کردیم. چرا؟ چون یک کلمه‌‌ای گفته که آنها خوششان آمده. اینها را باید دید؛ اینها را باید متوجه شد و نبایستی از دشمنىِ دشمن غفلت کرد.» بیانات در دیدار اعضای مجلس خبرگان رهبری،  ۱۳۸۸/۷/۲       ۲۱. دستور داده‌ایم و دنبال می‌کنیم [ ضرورت بررسی تخلفات کهریزک و کوی دانشگاه] «موضوع دیگری که در بیانات دوستان مطرح شد، تخلفات یا حتّی جنایاتی است که در خلال این حوادث از سوی نیروهای ناشناس انجام گرفته. شما اشاره کردید به مسائل کوی دانشگاه یا از این قبیل مسائل - حالا کوی دانشگاه را چند نفر از دانشجویان عزیز تکرار کردند؛ شبیه کوی دانشگاه، مسائل دیگری هم در این مدت اتفاق افتاده - یا مثلاً قضیه‌‌‌‌‌‌‌‌‌‌‌‌ی کهریزک را گفتند. این قضایا واقعاً یکی از آن مشکلات و معضلات کار دستگاه‌‌‌‌‌‌‌‌‌‌‌‌های اجرائی است. اولاً این را به طور قاطع بدانید که با اینها برخورد خواهد شد. حالا نمیخواهیم جنجال بکنیم که دستور بدهیم، این دستور توی رسانه‌‌‌‌‌‌‌‌‌‌‌‌ها پخش بشود، باز یک پیوست زده بشود، باز یک پیرو زده بشود؛ من دوست ندارم کار تبلیغاتی انجام بگیرد؛ اما از اولین روزها دستور داده شده و کسانی دنبال هستند؛ منتها کارها باید درست با دقت و با مراقبت پیش برود... دستور داده‌‌‌‌‌‌‌‌‌‌‌‌ایم، گفته‌‌‌‌‌‌‌‌‌‌‌‌ایم و این قضایا را دنبال خواهیم کرد؛ منتها توجه کنید که این مسائل هیچکدام نباید با مسئله‌‌‌‌‌‌‌‌‌‌‌‌ی اصلی بعد از انتخابات خلط شود. حادثه‌‌‌‌‌‌‌‌‌‌‌‌ی اصلی نباید تحت‌‌‌‌‌‌‌‌‌‌‌‌الشعاع این حوادث قرار بگیرد. یک عده‌‌‌‌‌‌‌‌‌‌‌‌ای آنچه را که بعد از انتخابات اتفاق افتاد، آن ظلمی که به مردم شد، آن ظلمی که به نظام اسلامی شد، آن هتکی که از آبروی نظام در مقابل ملتها به وسیله‌‌‌‌‌‌‌‌‌‌‌‌ی بعضی انجام گرفت، اینها همه را ندیده میگیرند، فرضاً مسئله‌‌‌‌‌‌‌‌‌‌‌‌ی فلان حادثه را، زندان کهریزک را، یا قضیه‌‌‌‌‌‌‌‌‌‌‌‌ی کوی را قضیه‌‌‌‌‌‌‌‌‌‌‌‌ی اصلی دوران بعد از انتخابات تا امروز قلمداد میکنند؛ این خودش یک ظلم دیگر است. مسئله‌‌‌‌‌‌‌‌‌‌‌‌ی اصلی، مسئله‌‌‌‌‌‌‌‌‌‌‌‌ی دیگری است.» بیانات در دیدار دانشجویان و نخبگان علمی، ۱۳۸۸/۶/۴      ۲۲. کدام حکومت چنین قدرتی دارد؟ [هتک حرمت روز عاشورا و پاسخ کوبنده مردم تهران] «بزرگترین ثروت برای یک نظام همین است که مردم پشت سرش باشند. آمدند به اصطلاح خواستند این حرکت مردمی را خراب کنند؛ گفتند راهپیمائی حکومتی! بی عقلها نفهمیدند که با این حرف دارند حکومت را تعریف میکنند؛ دارند از حکومت تمجید میکنند. این چه حکومتی است که در ظرف دو روز - روز عاشورا (یکشنبه) آن خباثتها را راه انداختند، روز چهارشنبه این حرکت عظیم راه افتاد - میتواند یک چنین بسیج عظیم ملی را در سرتاسر کشور بکند؟ امروز کدام کشور دیگر، کدام حکومت دیگر چنین قدرتی دارد؟ قویترین حکومتهای دنیا و ثروتمندترینشان - که ولخرجیهای زیادی هم برای جاسوس پروری و خرابکاری و تروریست پروری دارند - اگر همه ی تلاششان را هم بکنند، نمیتوانند ظرف دو روز، صد هزار نفر آدم را بیاورند توی خیابانهای شهرشان یا کشورشان. چند ده میلیون انسان در سرتاسر کشور بیایند! اگر به دستور حکومت آمده باشند، این خیلی حکومت مقتدری است؛ پس خیلی حکومت قویای است که اینجور امکان بسیج را دارد. اما حقیقت غیر از این است؛ حقیقت این است که در کشور ما حکومت و مردمی وجود ندارد - همه یکی اند - مسئولین حکومت، از شخص حقیر این بنده گرفته تا دیگران، هر کدام قطره‌هائی هستیم در اقیانوس عظیم این ملت.» بیانات در دیدار مردم قم در سالگرد قیام ۱۹ دی، ۱۳۸۸/۱۰/۱۹        ۲۳. خاطره ماندگار انقلاب [حماسه ماندگار نه دی] «مطمئن باشید که روز نهم دیِ امسال هم در تاریخ ماند؛ این هم یک روز متمایزی شد. شاید به یک معنا بشود گفت که در شرائط کنونی - که شرائط غبارآلودگیِ فضاست - این حرکت مردم اهمیت مضاعفی داشت؛ کار بزرگی بود. هرچه انسان در اطراف این قضایا فکر میکند، دست خدای متعال را، دست قدرت را، روح ولایت را، روح حسین بن علی (علیه‌السّلام) را می‌‌‌بیند. این کارها کارهائی نیست که با اراده‌‌‌‌ی امثال ما انجام بگیرد؛ این کار خداست، این دست قدرت الهی است؛ همان طور که امام در یک موقعیت حساسی - که من بارها این را نقل کرده‌‌‌‌ام - به بنده فرمودند: «من در تمام این مدت، دست قدرت الهی را در پشت این قضایا دیدم». درست دید آن مرد نافذِ بابصیرت، آن مرد خدا.» بیانات در دیدار مردم قم در سالگرد قیام نوزدهم دی ماه، ۱۳۸۸/۱۰/۱۹      ۲۴. مساله اصلی هنوز باقی مانده [ضرورت عذرخواهی فتنه‌گران] «در انتخابات سال ۸۸، آن کسانی که فکر میکردند در انتخابات تقلب شده، چرا برای مواجهه‌ی با تقلب، اردوکشی خیابانی کردند؟ چرا این را جواب نمیدهند؟ صد بار ما سؤال کردیم؛ نه در مجامع عمومی، نخیر، به شکلی که قابل جواب دادن بوده؛ اما جواب ندارند. خب، چرا عذرخواهی نمیکنند؟ در جلسات خصوصی میگویند ما اعتراف میکنیم که تقلب اتفاق نیفتاده بود. خب، اگر تقلب اتفاق نیفتاده بود، چرا کشور را دچار این ضایعات کردید؟ چرا برای کشور هزینه درست کردید؟ اگر خدای متعال به این ملت کمک نمیکرد، گروه‌های مردم به جان هم می‌افتادند، میدانید چه اتفاقی می‌افتاد؟ می‌بینید امروز در کشورهای منطقه، آنجاهائی که گروه‌های مردم مقابل هم قرار میگیرند، چه اتفاقی دارد می‌افتد؟ کشور را لب یک چنین پرتگاهی بردند؛ خداوند نگذاشت، ملت هم بصیرت به‌خرج دادند. در قضایای سال ۸۸، این مسئله‌ی اصلی است؛ این را چرا فراموش میکنید؟» بیانات در دیدار دانشجویان، ۱۳۹۲/۵/۶      پایگاه اطلاع رسانی دفتر حفظ و نشر آثار حضرت آیت‌الله خامنه‌ای انتهای پیام/  



*********************************************************


score: 3,
url: https://www.farsnews.ir/news/14000729000313/پیروزی‌های-جبهه-مقاومت-با-وحدت-در-امت-واحده-اسلامی-محقق-شده-است,
title: پیروزی‌های جبهه مقاومت با وحدت در امت واحده اسلامی محقق شده است
content: 
مهدی شریفیان نماینده مردم تهران، ری، شمیرانات، اسلامشهر و پردیس در گفت وگو با خبرنگار پارلمانی خبرگزاری فارس، ضمن تبریک فرا رسیدن هفته مبارک وحدت، گفت: باید یادی کنیم از امام راحل که اعلام هفته وحدت از ابتکارات ارزشمند ایشان بود و روز به روز با اتفاقاتی که جهان اسلام به خودمی‌بیند، اهمیت تدبیر بنیان گذار کبیر انقلاب اسلامی بر همه آشکارتر می شود. وی با اشاره به اینکه حوادث عجیب و دردناکی که امروز در بعضی از کشورهای منطقه مثل سوریه، عراق، یمن، افغانستان شاهد آن بودیم متاسفانه ناشی از همین عدم اتحاد و وحدت بین امت اسلامی است، گفت: ضرورت وحدت در امت واحده اسلامی با توجه به تجربه 1400 ساله این امت تا آنجاست که اگر بگوییم هر تصمیمی باید با لحاظ کردن دستیابی به وحدت بیشتر اتخاذ شود بیراه نگفته ایم. عضو کمیسیون اجتماعی مجلس با تاکید بر اینکه هزینه بسیار زیادی به دلیل این عدم اتحاد بین امت های اسلامی پرداخت شده و باید برای شکل گیری این وحدت به معنای کامل کلمه مجاهدت کرد، یادآور شد: بخشی از همین امنیت و آرامشی که ایران بزرگ اسلامی، در میان منطقه پر آشوب و متلاطم غرب آسیا دارد نتیجه همین الفت و وحدت بین شیعه و سنی است و باید این نکته مهم قدر دانسته شده و از این نعمت وحدت غافل نشویم و به قدرت گرفتن این یکپارچگی کمک کنیم. وی اضافه کرد: در این بین باید بدانیم قدرت های استکباری و بویژه صهیونیسم جهانی به شدت از این اتحاد و وحدت امت اسلامی ترس دارند و به عنوان مثال مسئله فلسطین ظرفیت این را که تبدیل به محور اساسی وحدت مسلمین در سراسر جهان بشود دارد. شریفیان توضیح داد: ما در این مورد اعتقاد و باور قلبی داریم که هر جا در جبهه مقاومت موفقیتی حاصل میشود می بینیم صهیونیسم جهانی، به عوامل وحدت در آن جبهه حمله می کند، این یعنی رمز موفقیت ما وحدت بوده است و باید این رمز موفقیت را تقویت کرد. وی با اشاره به آیه 103 سوره مبارکه آل عمران گفت: در کنار ارزش معنوی و دینی، یک درس بزرگ اجتماعی و سیاسی برای همه ما در این آیه « وَاعتَصِموا بِحَبلِ اللَّهِ جَمیعًا وَلا تَفَرَّقوا » وجود دارد و پروردگار متعال، مسلمین را  به وحدت جمعی و چنگ زدن به حبل متین الهی دعوت می کند یعنی امت در جامعه اسلامی باید در کنار هم قرار بگیرند و از تفرقه و جدایی پرهیز کنند تا به موفقیت و پیروزی، که تعالی دین مبین اسلام و سعادت دنیا و آخرت هست برسند. این نماینده مجلس با اشاره به اینکه ما نمونه بزرگ این تقریب و این همدلی را در سیره شهدای مقاومت به عینه می‌بینیم، گفت: سیدالشهدای جبهه مقاومت، سردار دلها حاج قاسم سلیمانی و هسنگران و همرزمانش با تکیه بر این عنصر وحدت توانستند پیروزی های چشمگیری را به دست آورده و منطقه و جهان را از خطر گسترش تروریسم، وحشی گری، خشونت و قتل و غارت نجات دهند و در آخر جان عزیزشان را در راه افشای اهداف شوم استکبار و صهیونیسم جهانی، تقدیم امت واحده اسلامی کنند و اینها باید پاس داشته شده و حتما نسل حاضر و نسل های بعدی، این مجاهدات را بشناسند و این مسیر را ادامه دهند. عضو کمیسیون اجتماعی مجلس تاکید کرد: بسیار ضروری است مردم و گروههای مردمی در سراسر جهان اسلام، در این هفته مبارک، به اهمیت این وحدت بین امت اسلامی اعم از شیعه و سنی در ابعاد اجتماعی و فرهنگی آن بپردازند. یعنی با برگزاری ساده ترین مراسمات مثل جشن های وحدت این هفته را تبدیل به یک فرصت اجتماعی مهم برای تقویت باورهای اعتقادی در زمینه وحدت کنند. وی با اشاره به نقش دولت ها در زمینه ضرورت وحدت امت واحده گفت: سیاستمداران جهان اسلام هم باید بپذیرند که با کنار گذاشتن قدرت‌طلبى‌ها، خودخواهى‌ها، وابستگى‌ها و فسادها و در سایه همکاری بین ملت های اسلامی، می‌شود به نحو بهتر و شایسته تری از حقوق و نیازهای بیش از یک و نیم میلیارد مسلمان دفاع کرد و اجازه باج خواهی را از استکبار جهانی گرفت و تاکیدات رهبر معظم انقلاب بر موضوع وحدت در این هفته باید توسط اهالی دنیای سیاست در جهان اسلام دنبال شود. وی افزود: این هفته همچنین فرصت مناسبی است که شخصیت پیامبر اکرم (ص) هم در اقصی نقاط دنیا به مردم جهان معرفی شود و  همه ظرفیت های بین المللی برای گرامیداشت این هفته باید فعالانه عمل کنند و ندای وحدت بخش و نجات بخش اسلام باید در این فرصت، به گوش تمام امم اسلامی و همه مردم جهان برسد و  رسانه های جهان اسلام در این موضوع نقش بسیار مهمی بر عهده دارند و باید مجاهدانه برای این موضوع تلاش کنند. شریفیان تصریح کرد: رویکرد مجلس و دولت اسلامی ایران هم قطعا دنبال کردن همین اندیشه است که بتواند وحدت میان ملت ها و دولتهای مسلمان را تقویت کند و در این راه تمام سعی خودش را به کار خواهد گرفت. وی در پایان گفت: امیدوارم هر کس به هر اندازه می تواند در تبیین اهمیت وحدت گام بردارد تا ما به روزی برسیم که در جهان اسلام، از شرق تا غرب عالم یکپارچه و یکصدا برای تحقق آرمانهای زندگی بخش دین مبین اسلام در وحدت کامل عمل کنیم و جوامع اسلامی را از گرفتاریهایی که به واسطه تفرقه برای آنها ایجاد شده، رها کنیم. انتهای پیام/



*********************************************************


score: 2,
url: https://www.farsnews.ir/news/14001005000171/چرا-ماجرای-مهدوی‌کیا-اهمیت-دارد,
title: چرا ماجرای مهدوی‌کیا اهمیت دارد؟
content: 
فارس پلاس؛ روایت روز: اخبار قطعی حاکی از برنامه‌ریزی لابی صهیونیسم برای تحریم ورزش ایران است. این مسأله که در صورت تحقق، آبروی باقیمانده مدافعان شعار جدایی ورزش از سیاست را خواهد برد از مدتها قبل با زمینه چینی ضدانقلاب و کارسازی رسانه‌ای اینترنشنال سعودی و پروژه بگیرانی مثل مصی علی نژاد آغاز شده است. بهانه این لابی صهیونیستی برای تحریم ورزش ایران، عدم رویارویی ورزشکاران ایرانی با نمایندگان رژیم اشغالگر قدس است و تلاش می‌کند به دلیل علاقه مردم ایران به ورزش در آستانه جام جهانی فوتبال ایران را از کلیه ورزشهای جهانی حذف کند تا به زعم خود با فشار مردم به دولت، زمینه عادی سازی رابطه با رژیم صهیونیستی را فراهم کند. اخبار پشت پرده نیز حکایت از یک برنامه گسترده دارد و حتی پیغامهایی به صورت غیرمستقیم منتقل شده که حتی در ازای مواجهه تصادفی با ورزشکاران ایرانی حاضرند سایه تحریم را از ورزش ایران بردارند. اینکه چرا رویارویی ایرانی‌ها با نمایندگان این رژیم جعلی برایشان اینقدر مهم است، واضح است و البته موضوع این گزارش نیست. اما اجمالا لابی صهیونیسم جهانی از مدتها پیش عادی سازی رابطه با دولتهای عربی را آغاز کرده و مانع جدی در به رسمیت شناخته شدنش را ایران می‌داند و مهمترین حربه را نیز ابزار ورزش انتخاب کرده است. در چنین شرایطی اهمیت پروژه‌هایی مثل آنچه که مهدوی کیا در آن نقش آفرینی کرد، مشخص تر می‌شود. شاید برای مهدوی‌کیا اهمیت این موضوع درک نشده باشد و او نیز به مانند شریک شدن در منفعت یک تبلیغات تجاری به ماجرا نگاه کند، اما ماجرا ابعاد پیچیده تری دارد.  برنامه ریزان این رویداد در مقابل یک تیم مسلمان عربی، مربی اسرائیلی انتخاب کردند و روی پیراهن همه ورزشکاران هم پرچم این رژیم جعلی را حکاکی کردند. برخی ورزشکاران مثل ورزشکاران الجزایری هوشمندانه با این موضوع مواجه شدند و عملا تا حدودی بازی صهیونیستها را کم اثر کردند. اما مهمتر از امثال خطای مهدوی کیا، تحلیل‌های برخی افراد و رسانه ها در این ماجراست. اگرچه لااقل در دلسوزی این افراد و رسانه ها تردیدی نیست اما تلاش برای توجیه و کتمان موضوع، بسیار ساده اندیشانه است و کمکی به حل ماجرا نخواهد کرد. واقعیت این است که ماجرا فراتر از خود مهدوی‌کیا است و آنچه که همه باید متوجه شوند پازل و برنامه ای است که صهیونیستها طراحی کردند و باید افکار عمومی نسبت به آن آگاه باشند. انتهای پیام/



*********************************************************


score: 2,
url: https://www.farsnews.ir/news/14001002000158/محکومیت-حضور-کاروان-ورزشی-رژیم-صهیونستی-در-امارات-عکس,
title: محکومیت حضور کاروان ورزشی رژیم صهیونستی در امارات+عکس
content: 
به گزارش خبرگزاری فارس، سنادیکای مقابله با عادی سازی روابط با رژیم صهیونیستی در امارات با انتشار بیانیه ای حضور کاروان تیم شنای صهیونیست ها در ابوظبی را محکوم کرد. کاروان شنای این رژیم در مسابقات جهانی به میزبانی امارات حضور پیدا کرده است. به همین خاطر این سنادیکا به حضور ورزشکاران صهیونیست واکنش نشان داده است.  رژیم صهیونیستی این روزها با کمک دولت امارات در تلاش است تا روابط سیاسی، اقتصادی، ورزشی و ... را با کشورهای دیگر عادی کند. امارات سردمدار عادی سازی روابط با رژیم کودک کش صهیونیست لقب گرفته و در یک سال گذشته با تمام قوا در حال خیانت به آرمان مقاومت فلسطین است. انتهای پیام/



*********************************************************

